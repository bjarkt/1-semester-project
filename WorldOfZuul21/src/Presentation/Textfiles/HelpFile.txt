Man får point, hver gang man slipper ud af museet med tyvekoster i sin inventar. Tyvekosterne bliver lagt i en busk uden for museet,
og man kan derefter gå ind igen, og prøve at stjæle noget mere.
Når spillet er slut, bliver spillerens samlede antal point udregnet, ud fra antallet af tyvekoster i busken.

Der er to vagter, som går rundt på museet. Man skal undgå at støde ind i disse vagter, da fanger én på stedet, hvis det sker.
For at stjæle en genstand fra museet i museet, skal strømmen være slukket.
Er strømmen tændt, vil et forsøg på at stjæle en genstand resultere i, at man aktiverer museets alarm, og bliver fanget på stedet.
For at slukke for strømmen, skal man finde et håndtag, som man skal interagere med.
Når man har slukket for strømmen, har man et begrænset antal ture, før strømmen kommer tilbage igen.
Når strømmen kommer tilbage, bliver politiet tilkaldt, og man har kun et lille antal ture til at undslippe museet,
inden de kommer og arresterer én.
Det kan dermed betale sig at finde ud af, hvor genstanden, som man skal stjæle, befinder sig, før man slukker for strømmen.
Imens strømmen er slukket, kan man sabotere nogle strømrelæer, for at få mere tid, før strømmen kommer tilbage.
Man skal dog ikke interagere med disse, mens strømmen er tændt, da dette vil resultere at man aktiverer alarmen, og bliver fanget på stedet.
Nogle gange ligger den genstand, som man skal stjæle, inde i et rum med en låst dør.
Man kan komme gennem låste døre, hvis man har en nøgle. Nøglen ligger på et bord i museet, og den kan stjæles, uden at man aktiverer alarmen.
Man har mulighed for at gemme sig, hvilket gør at vagterne kan gå gennem éns rum, uden at opdage én.
Dette har dog ikke en succesrate på 100%. Man kan godt risikere at vagterne opdager én.
At gemme sig er dermed ikke en god taktik, medmindre vagterne har trængt én op i en krog. Det er ment som en nødløsning.
